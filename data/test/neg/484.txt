Günlük ortalama 25.7 kg CO₂ salımı yapan bu birey, sık sık kıyafet alışverişi yaparak “hızlı moda” kültürüne katkı sağlıyor. Ayda birkaç kez çevrim içi alışveriş yapması, tekstil endüstrisinin karbon yoğun üretim süreçlerini tetikliyor. Hızlı modanın yıllık karbon emisyonu havayolu ve deniz taşımacılığının toplamından fazla. Bu birey ayrıca, aldığı ürünlerin çoğunu kısa sürede kullanmadan atıyor. Gereksiz tüketim, kaynak israfını artırırken iklim krizini de derinleştiriyor. Tekstil atıkları, metan gazı salımına neden olan çöplüklerde birikiyor. Bu alışkanlıklar, bireysel farkındalık ve sorumluluktan yoksun bir yaşam tarzını yansıtıyor.