Günlük 31,8 kg CO₂ salınımı yapan birey, hafta içi her gün 60 km’lik plazaya otomobiliyle gidip geliyor. Trafikte yavaş ilerlemek yerine hızlanıp fren yapmayı tercih ederek yakıt tüketimini artırıyor. Ofiste sensörlü aydınlatma ve zamanlayıcı sistemleri yerine tüm ışık ve cihazlar gün boyu açık kalıyor. Öğle yemekleri donmuş ve hazır ürünlerle geçiştiriliyor; ambalaj atıkları artarak ek yük oluşturuyor. Çamaşır makineleri tam dolmadan sıkça çalıştırılıyor, kurutma makinesi ise rutin hale gelmiş. Geri dönüşüm kutuları sembolik; atıklar karışık poşete dolduruluyor.